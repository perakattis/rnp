Radnai-havasok Nemzeti Park

A Radnai-havasok Nemzeti Park a Keleti-Kárpátok északi csoportjának legnagyobb természetvédelmi területe, Beszterce-Naszód megyében található. Területe 47 227 hektár, amelyből 3300 hektár 1979 óta védettség alatt áll. A park Borsa felőli bejáratánál található a Cailor-vízesés vagy Lóhavasi-vízesés, a környékbeli sziklák pedig az alpinisták kedvelt gyakorlóhelye.

Története

A Radnai-havasok egyes részei már több mint 70 éve részesülnek valamilyen fokú védettségben. A hegység első természetvédelmi területét ugyanis még 1932-ben hozták létre, botanikai ritkaságok védelmére. A következő lépés 1979-ben történt, az UNESCO ekkor nyilvánította a Nagy-Pietroszt és szűkebb környezetét „Ember és Bioszféra” rezervátummá. 2000 óta pedig végre nemzeti park státuszt élvez a hegység nagyobb része, mintegy 46 000 hektár.

Növény- és állatvilága hasonló összetételű, mint a Kárpátok többi magashegysége, de több sehol máshol elő nem forduló (endemikus) növényfaj is él itt, mint amilyen például a radnai habszegfű (Lychnis nivalis) is.

Állatvilága

Megtalálható itt szinte minden, a Kárpátokra jellemző nagyvad, így többek között a farkas, gímszarvas, medve, róka, vaddisznó, zerge és számos kisemlős is, mint például az 1970-es években Franciaországból betelepített mormota, vagy a havasi cickány, madár, hüllő és kétéltű is, valamint a ritka nyírfajd.

<iframe src="https://www.google.com/maps/embed?pb=!1m18!1m12!1m3!1d2692.41816117417!2d24.717722576390397!3d47.55965187118557!2m3!1f0!2f0!3f0!3m2!1i1024!2i768!4f13.1!3m3!1m2!1s0x4736131a56f225db%3A0x8d9df4857b0c78cf!2sRadnai-havasok%20Nemzeti%20Park!5e0!3m2!1shu!2shu!4v1710859779847!5m2!1shu!2shu" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>