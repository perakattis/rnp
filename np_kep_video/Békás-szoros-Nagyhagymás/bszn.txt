Békás-szoros-Nagyhagymás Nemzeti Park

A Békás-szoros-Nagyhagymás Nemzeti Park (románul: Parcul Național Cheile Bicazului-Hășmaș) egy romániai nemzeti park a Keleti-Kárpátokban.

Földrajza és védettsége

Nagyobb része Hargita, kisebb része Neamț megyében található, Székelyföld egyetlen nemzeti parkja. Területe 657,5 km². A legnépszerűbb látnivalók a Békás-szoros és a Gyilkos-tó, mindkettő megközelíthető a DN12C főúton Gyergyószentmiklós vagy Békás felől.

A nemzeti parkot 1990-ben létesítették.[2] Védettségét tekintve területét két részre lehet felosztani: a park 78%-a fokozottan védett terület, míg 22%-a védett terület. 

Élővilága
A Hagymás-hegység különböző geológiai, geomorfológiai, talajtani, valamint klimatikus tényezői lehetővé tették egy igen változatos növény- és állatvilág kialakulását a területen.

A védett park területén végzett kutatások eredményei alapján a parkban 1147 felsőbbrendű növényfaj található meg, melyből 29 hibrid és 99 alfaj. A nemzeti park területének legnagyobb részét lucfenyőerdők borítják, ennek ellenére a környéken megtalálhatóak az elegyes állományú erdők, szubalpesi legelők és kaszálók, valamint fajgazdag, ritka és bennszülött növényfajokkal borított mészkősziklák.

<iframe src="https://www.google.com/maps/embed?pb=!1m18!1m12!1m3!1d2730.747569389512!2d25.811689576348147!3d46.8092781711278!2m3!1f0!2f0!3f0!3m2!1i1024!2i768!4f13.1!3m3!1m2!1s0x474a9626c62649d7%3A0xc18903bed753cd7c!2zQsOpa8Ohcy1zem9yb3M!5e0!3m2!1shu!2shu!4v1710858284349!5m2!1shu!2shu" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>