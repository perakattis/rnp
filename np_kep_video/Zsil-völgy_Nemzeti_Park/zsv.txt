Zsil-völgy Nemzeti Park

A Zsil-völgy Nemzeti Park Romániában, a Déli-Kárpátokban, Gorj megye és Hunyad megye területén található. A Nemzeti Park 2005-ben alakult. Az IUCN II. kategóriába sorolt nemzeti park teljes területe 11,127 hektár. A Nemzeti Park területéből 582 ha Hunyad megye, míg 10 545 ha Gorj megye területére esik.

Fekvése
A Dévát és Filiaşi-t összekötő DN66-os út szeli át.

A Zsil-völgy története
A Zsil-völgy (Petrozsényi-medence) a 19. század közepéig gyéren lakott terület volt. A Zsil-völgy vidékét csak a 15–16. században említették először az oklevelekben „Syl havasa” néven egy Déváról, Lóránt Lepes erdélyi alvajda által keltezett, 1419-ből való oklevélben, melyben egy demsusi kenéz: Musina birtokrészeit sorolta fel, majd 1494-ben II. Ulászló király Budán kelt oklevele említette a területet adománylevelében, melyben malomvízi Kendefy Mihálynak adományozta a Magyar- és Oláh-Syl folyó mentén Pterela, Malu és Nyakmezeki nevű szántókat, kaszálókat és legelőhelyeket. A királyi adománylevél megerősíti a Syl völgyének a malomvízi birtokhoz való tartozását, de az adománylevél szövegéből az is kitűnik, hogy a Syl mente abban az időben még lakatlan terület volt, mivel falvakat nem említ, csak kaszálókat és legelőket.

<iframe src="https://www.google.com/maps/embed?pb=!1m18!1m12!1m3!1d2805.6980807867085!2d23.379333576265896!3d45.3145241710719!2m3!1f0!2f0!3f0!3m2!1i1024!2i768!4f13.1!3m3!1m2!1s0x474deb1fb92cbe29%3A0xdadf42f8a88eb586!2sZsil-v%C3%B6lgy%20Nemzeti%20Park!5e0!3m2!1shu!2shu!4v1710859378696!5m2!1shu!2shu" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>