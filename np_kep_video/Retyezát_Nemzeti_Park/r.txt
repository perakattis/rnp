Retyezát Nemzeti Park

A Retyezát Nemzeti Park Hunyad megyében, a Déli-Kárpátokban, a Retyezát-hegység területén helyezkedik el. Az 1935-ben kialakított Retyezát Nemzeti Park területe 38 047 ha, közepén helyezkedik el a 3700 ha-s Iker (Gemenele) Tudományos Rezerváció.

Története

A Retyezát Nemzeti-Parkot 1935-ben Alexandru Borza kolozsvári botanikus tudós javaslatára hozták létre Románia első nemzeti parkjaként tízezer hektáron, a ritka, endemikus növények védelmére. A terület akkortájt a Kendeffy család és az állam tulajdona volt, ezáltal a terület megóvása is megoldott volt, mivel - igaz, vadászati céllal, de - védték a vadvilágot, és a legeltetés, gyűjtögetés is tilos volt. A területet 1948-ban államosították, az erdők és a havasi legelők így az állami erdészeti hivatalhoz kerültek és így az erdészek vigyázták a területet az illegális favágás, vadászat és halászat visszaszorítása érdekében. A legeltetés csakis néhány területen volt engedélyezett, és ott sem juhokkal. 1964-ben az erdészet ütköző (puffer) zónát alakított itt ki a magterület védelmére, ezáltal a park területe húszezer hektárra nőtt.

A Retyezát Nemzeti-Parkot 1980-ban az UNESCO bioszféra-rezervátummá nyilvánította. 1999-ben létrejött a Retyezát Nemzeti Park Igazgatóság is. Azóta a 38 047 hektáros park adminisztrációja Hunyadi Erdőigazgatósághoz tartozik Déva központtal, melynek ma a legfontosabb feladata a kutatás.

<iframe src="https://www.google.com/maps/embed?pb=!1m18!1m12!1m3!1d2802.3632008196746!2d22.879567976269502!3d45.38184377107279!2m3!1f0!2f0!3f0!3m2!1i1024!2i768!4f13.1!3m3!1m2!1s0x474e0c7253edd6cd%3A0x17128d1ce55ab891!2sRetyez%C3%A1t%20Nemzeti%20Park!5e0!3m2!1shu!2shu!4v1710860026258!5m2!1shu!2shu" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>